## Parcurgeri. Litere mici. Litere mari. Prima și ultima literă

1.  Se consideră un text alcătuit din cel mult 200 de caractere, în care cuvintele sunt formate doar din litere mici ale alfabetului englez și sunt separate prin unul sau mai multe caractere. Scrieți un program C/C++ care citește de la tastatură textul și afișează pe ecran, pe câte o linie, toate secvențele formate din câte două litere identice, ca în exemplu. [Rezolvare](parcurgeri_ex1/main.cpp)

2.  Scrieți un program c/c++ care citește de la tastatură un cuvânt format din cel mult 20 de caractere, doar litere ale alfabetului englez. Programul determină transformarea cuvântului citit prin înlocuirea fiecărei litere mici cu o cuvântului cu litera mare corespunzătoare, restul literelor nemodificându-se. [Rezolvare](parcurgeri_ex2/main.cpp)

3.  Se consideră un text format doar din spații și litere mici ale alfabetului englez, care începe cu o literă și care conține cel puțin o vocală din mulțimea {a, e, i, o, u}. Scrieți programul c/c++ care citește de la tastatură un șir cu cel mult 100 de caractere, ca cel descris mai sus și care determină transformarea acestuia prin înlocuirea fiecărei vocale din text cu litera imediat următoare din alfabet (a se înlocuiește cu b, e se înlocuiește cu f ș.a.m.d.). Programul va afișa pe ecran șirul obținut. [Rezolvare](parcurgeri_ex3/main.cpp)

4.  Se consideră un text cu maximum 255 de caractere în care cuvintele sunt separate prin unul sau mai multe spații. Primul caracter din text este o literă. iar cuvintele sunt formate numai din litere mici ale alfabetului englez. Scrieți un program C/C++ care citește de la tastatură textul și îl transformă înlocuind prima literă a fiecărui cuvânt cu litera mare corespunzătoare, restul caracterelor rămânând nemodificate. Textul astfel transformat va fi afișat pe ecran. [Rezolvare](parcurgeri_ex4/main.cpp)

5.  Un șir cu maximum 255 de caractere conține cuvinte separate prin unul sau mai multe spații. Cuvintele sunt formate numai din litere mici ale alfabetului englez. Scrieți un program C/C++ care citește un șir de caractere și îl afișează modificat, prima și ultima literă a fiecărui cuvânt fiind afișată ca literă mare. [Rezolvare](parcurgeri_ex5/main.cpp)

6.  Scrieți programul C/C++ care citește de la tastatură un text de cel mult 50 de caractere, litere mici ale alfabetului englez și spații, text format din mai multe cuvinte, separate prin câte un spațiu, și afișează pe ecran textul obținut din cel inițial prin transformarea primei litere a fiecărui cuvânt în majusculă. [Rezolvare](parcurgeri_ex6/main.cpp)

7.  Un șir de caractere s se numește "șablon" pentru un alt șir de caractere x, dacă este format din caractere din mulțimea {*, ?, #}, are aceeași lungime cu x și pe fiecare poziție din s în care apare `*` în x se găsește o vocală, pe fiecare poziție din s în care apare `?` în x se găsește o consoană și pe fiecare poziție din s în care apare `#` putem avea orice caracter în x. Se consideră vocală orice literă din mulțimea {a,e,i,o,u}. Scrieți programul C/C++ care citește de la tastatură două șiruri de caractere, de aceeași lungime, compuse din cel mult 20 de litere ale alfabetului englez, și afișează pe ecran, un șablon comun celor două șiruri citite, care conține un număr minim de caractere ?. [Rezolvare](parcurgeri_ex7/main.cpp)

8.  Scrieți un program c/c++ care citește de la tastatură două caractere c1 și c2 și un text având cel mult 250 caractere, spații și litere ale alfabetului englez, pe care îl modifică înlocuind toate aparițiile caracterului memorat în c1 cu cel memorat în c2 și toate aparițiile caracterului memorat în c2 cu cel memorat în c1. Programul afișează pe linii separate pe ecranului atât textul inițial cât și textul obținut după efectuarea înlocuirilor. [Rezolvare](parcurgeri_ex8/main.cpp)

9.  Scrieți un program c/c++ care citește de la tastatură un șir de cel mult 50 de caractere (litere mici și mari ale alfabetului englez, cifre și spații), determină și afișează pe ecran numărul de caractere din șirul citit care sunt litere mici ale alfabetului englez. [Rezolvare](parcurgeri_ex9/main.cpp)

10. Se consideră un text cu maximum 255 de caractere, format din litere mici ale alfabetului englez și spații. Textul conține cel puțin o consoană. Scrieți un program C/C++ care citește de la tastatură textul și afișează pe ecran numai ultima consoană care apare în text. [Rezolvare](parcurgeri_ex10/main.cpp)

11. Pe prima linie a fișierului `BAC.TXT` se găsește un cuvânt de exact 5 litere mici ale alfabetului englez. Pe a doua linie a fișierului se găsește o cifră nenulă k. Se cere să se scrie un program care afișează pe ecran, de k ori, cel de-al k-lea caracter de pe prima linie a fișierului `BAC.TXT`. [Rezolvare](parcurgeri_ex11/main.cpp)

12. Se consideră un text cu cel mult 100 de caractere, în care cuvintele sunt formate numai din litere mari și mici ale alfabetului englez și sunt separate prin câte un spațiu. Textul reprezintă numele unei instituții sau al unei organizații. Scrieți un program C/C++ care citește de la tastatură un text de tipul precizat și construiește în memorie, apoi afișează pe ecran, un șir de caractere ce reprezintă acronimul corespunzător numelui citit. Acronimul este format din primul caracter al fiecărui cuvânt al numelui care începe cu majusculă. [Rezolvare](parcurgeri_ex12/main.cpp)